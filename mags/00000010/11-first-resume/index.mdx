---
title: "اولین رزومه‌مون رو چطور بنویسیم؟"
description: "نکات کلیدی برای نوشتن رزومهٔ کارآموزی و جونیور در حوزهٔ فناوری اطلاعات."
tags: [ "CV", "HR"]
authors: ["MohammadMosayebi"]
---

# اولین رزومه‌مون رو چطور بنویسیم؟

در چند سال اخیر تعداد خوبی رزومهٔ لول جونیور و تازه‌کار به اچ‌آر‌های سازمان‌های مختلف دادم. این پیام چکیده‌ای از پرتکرار‌ترین فیدبک‌ها و نکاتیه که دریافت کردم:

- داشتن تعدادی پروژهٔ خوب، پس از دانشگاه خوب، بیشترین وزن رو در رزومه داره. سعی کنید که از یوتیوب و جاهای دیگه پروژه بیابید و بزنید و حتما هم در گیت‌هاب قرارش بدید و لینک ریپوی مربوطه رو در رزومه بذارید.
    - در همین راستا اگر پروژه‌ای که می‌زنید علاوه‌بر زمینهٔ تکنولوژی، در زمینۀ موضوعی هم با کار شرکت نزدیکی داشته باشه، تأثیر مثبتی داره. فرضاً پروژۀ کلون اسنپ‌فود (که اگه اشتباه نکنم پروژۀ یکی از دروس دانشکده بود) قطعی برای کسی که می‌خواد اسنپ فود اپلای کنه تأثیر مثبت داره؛ هر چقدر  هم که ساده باشه.
- ️اگر در دانشگاه خوبی تحصیل می‌نمایید، بالای بالای رزومه‌تون بزنیدش. عمدهٔ افرادی که در شرکتای بزرگ‌تر تکنولوژی هستند، در
دانشگاه‌های بهتر و دبیرستانای قوی‌تر بودن و اگه شمام اونجا بودید، می‌تونید با این حرکت، حس همزاد‌پنداری‌شون رو جریحه‌دار کنید.
    - معمولا HRهای فنی گیت‌هاب رو چک می‌کنن و اگر کامیت‌های متداومی داشته باشید تأثیر مثبتی داره در رزومه‌‌تون. پیشنهاد می‌کنم روزانه
[Leetcode](https://leetcode.com/)
رو چک کنید و چالش‌هاشو بررسی و در گیت‌هاب‌تون قرار بدید. تو شرکتا باید روزانه بخش کوچکی کار رو جلو ببرید و فعال بودن گیت‌هاب نشانگر اینه که در این زمینه اوکی‌اید.
- یک تریک خیلی خوب اینه که کتاب‌ها یا کورس‌های مطرح حوزۀ خودتون رو ببینید و بخوانید و در بخشی به اسم Related Courses and books بیفزایید. این مورد به شخص منم بسی کمک کرده. فرضا همین کتاب `INSPIRED` یکی از کتب مطرح حوزهٔ پروداکته و در مصاحبه‌هام معمولا افراد اشاره می‌کنن که «به به `INSPIRED` هم که خوندی».
    - ️اگر امکانش هست حتما یک Cover Letter به انضمام رزومه‌تون ارسال کنید. برای نوشتنش هم مقادیر خوبی از جی‌پی‌تی و  دوستان کمک بگیرید. بسی قوی هستن در Cover Letter نویسی. عدد دقیق ندارم ولی گویا این مورد درصد قبولی رو مقادیر خوبی بالا می‌بره.
- سعی کنید در رزومه، همۀ تجربیات‌تون رو بنویسید. فکر می‌کنم تعداد خوبی‌تون تجربۀ تدریس و اینا رو حتی به مقدار کم دارید؛ حتما بنویسیدش.
    - حواستون شدیدا به فرمتینگ رزومه‌تون باشه. بسیار زیاد پیشنهاد می‌کنم که از قالب‌های canva برای ساختن رزومه‌تون استفاده کنید. 
-  در آخر هم این‌که بسی زیاد توصیه می‌کنم رزومه‌تون رو به دو سه نفر فرد با تجربه‌تر نشون بدید و ازشون فیدبک بگیرید.